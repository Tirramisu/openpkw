Sporządzone na podstawie Wytycznych PKW dla Obwodowych Komisji Wyborczych. 
(Uchwała PKW z 09.03.2015 r.)

# Zmiany w organizacji obsługi informatycznej oraz funkcjonowaniu programów informatycznych wspierających przeprowadzenie wyborów prezydenckich w 2015 r. (10 maja/24maja).  

Zmiany zauważone na podstawie analizy Uchwały PKW z dnia 9 marca 2015 w sprawie wytycznych dla obwodowych komisji wyborczych 
dotyczących zadań i trybu przygotowania oraz przeprowadzenia głosowania w obwodach głosowania utworzonych w kraju w wyborach 
Prezydenta Rzeczypospolitej Polskiej, zarządzonych na dzień 10 maja 2015 r.  

Link: http://pkw.gov.pl/g2/oryginal/2015_03/2ff008a4e2f949e1f2e41eacd87a2524.pdf  

# 1. Przewodniczący komisji.  
Przewodniczący komisji kieruje pracami komisji, zwołuje jej posiedzenia i przewodniczy im. W razie nieobecności 
przewodniczącego jego obowiązki pełni zastępca przewodniczącego komisji.
Podczas głosowania przewodniczący komisji odpowiada za utrzymanie porządku i spokoju, czuwa nad przestrzeganiem 
tajności głosowania, przestrzeganiem zakazu prowadzenia w lokalu wyborczym i na terenie budynku, w którym lokal 
ten się znajduje, w jakiejkolwiek formie agitacji wyborczej (art. 107 § 2 Kodeksu wyborczego) i przestrzeganiem 
właściwego toku czynności podczas głosowania. Ma prawo zażądać opuszczenia lokalu przez osoby naruszające porządek 
i spokój (art. 49 § 2 Kodeksu wyborczego), a w razie potrzeby zwrócić się do komendanta właściwego miejscowo 
komisariatu Policji o zapewnienie koniecznej pomocy (art. 49 § 3 Kodeksu wyborczego).  
**Przypadki zakłócenia głosowania odnotowuje się w punkcie 21 protokołu głosowania.**  

# 2. Członkowie komisji.  
Członkowie komisji nie mogą udzielać wyborcom pomocy w głosowaniu, z wyjątkiem pomocy udzielanej wyborcom niepełnosprawnym 
w zakresie, o którym mowa w art. 37c § 2 Kodeksu wyborczego, oraz polegającej na udzielaniu wyborcom informacji o warunkach ważności głosu.  
  
# 3. Mężowie zaufania.  
Mężowie zaufania mają prawo obserwować wszystkie czynności obwodowej komisji wyborczej, zarówno przed rozpoczęciem 
głosowania, w trakcie jego trwania oraz po jego zakończeniu (art. 42 § 4 Kodeksu wyborczego), zgłaszać przewodniczącemu 
komisji na bieżąco uwagi i zastrzeżenia, wnosić uwagi do protokołu głosowania, z wymienieniem konkretnych zarzutów 
(art. 75 § 6 Kodeksu wyborczego), oraz być obecni przy transmisji danych z protokołu do okręgowej komisji wyborczej, 
o ile transmisja taka będzie dokonywana, a także przy przekazywaniu protokołu głosowania pełnomocnikowi okręgowej 
komisji wyborczej, a następnie okręgowej komisji wyborczej.  
Mężowie zaufania nie mogą wykonywać żadnych czynności członka komisji, pomagać wyborcom w głosowaniu ani udzielać 
im wyjaśnień. Mężowie zaufania nie są uprawnieni także do liczenia ani do przeglądania kart do głosowania przed 
rozpoczęciem głosowania, w trakcie głosowania i po jego zakończeniu.  
Obserwacja czynności wykonywanych przez komisję obwodową nie uprawnia mężów zaufania do utrwalania pracy komisji 
za pomocą aparatów fotograficznych lub kamer. **Dopuszczalne jest natomiast fotografowanie oraz filmowanie 
protokołu głosowania podanego do publicznej wiadomości przez obwodową komisję wyborczą.** Zainteresowani mężowie 
zaufania mogą także, w miarę możliwości technicznych, otrzymać kopię protokołu głosowania. Dotyczy to również 
przypadku gdy konieczne było sporządzenie nowego protokołu głosowania lub naniesienie poprawek na już 
sporządzonym protokole.  
Wykonywanie uprawnień mężów zaufania nie może utrudniać pracy komisji, zakłócać powagi głosowania ani naruszać 
jego tajności. Niedopuszczalne jest także wchodzenie przez mężów zaufania do pomieszczenia za zasłoną, zapewniającego
tajność głosowania, w chwili, gdy w pomieszczeniu tym znajduje się wyborca, nawet jeśli wyraził on na to zgodę.  
**Przewodniczący komisji może wydawać polecenia o charakterze porządkowym, w przypadku gdy działania mężów zaufania
wykraczają poza ich uprawnienia, utrudniają pracę komisji, zakłócają powagę głosowania lub naruszają jego tajność.  
Fakt ten należy odnotować w punkcie 18 protokołu głosowania.**  

# 4. Certyfikaty, loginy, hasła, kody jednorazowe.  
W przypadku gdy Państwowa Komisja Wyborcza zarządziła stosowanie systemu informatycznego, a komisji obwodowej 
zapewniono obsługę informatyczną, przewodniczący oraz zastępca przewodniczącego komisji odbierają, za pośrednictwem 
koordynatora gminnego do spraw obsługi informatycznej, certyfikat oraz login i hasło upoważniające do korzystania 
z systemu informatycznego. **Następnie pobierają oni z tego systemu kody jednorazowe do uwierzytelniania protokołów
obwodowych.** Odbiór certyfikatu oraz loginu i hasła — wyłącznie po okazaniu dokumentu tożsamości oraz dokumentu
potwierdzającego pełnienie funkcji w komisji osobie dokonującej przekazania — potwierdza się na piśmie. Protokół
odbioru otrzymuje koordynator gminny do spraw obsługi informatycznej, a jego kopię włącza się do dokumentacji komisji.  
Osoby, które posiadają certyfikat, login i hasło oraz kody jednorazowe mają obowiązek zabezpieczenia ich przed dostępem
innych osób. W razie zniszczenia lub utraty, któregoś ze sposobów uwierzytelniania w systemie, należy niezwłocznie
skontaktować się z koordynatorem gminnym do spraw obsługi informatycznej w celu podjęcia dalszych kroków.  
Przewodniczący komisji najpóźniej w przeddzień głosowania ustala z osobami odpowiedzialnymi za obsługę informatyczną 
miejsce i harmonogram jej pracy.  
**Po otrzymaniu informacji o przyjęciu protokołu głosowania w obwodzie przez okręgową komisję wyborczą przewodniczący
i zastępca przewodniczącego obowiązani są dokonać zniszczenia certyfikatu, loginu i hasła oraz kodów jednorazowych
do systemu.** W świetle art. 154 § 5 i art. 161 § 1 Kodeksu wyborczego niewykonanie powyższego stanowić będzie
niedopełnienie obowiązków przez osobę ponoszącą odpowiedzialność jak funkcjonariusz publiczny.  

# 5. Dzień głosowania.  

## 5.1.	- Urna zasadnicza we wszystkich lokalach wyborczych. 
Urny nie wolno wynosić z lokalu. Urna musi być zamknięta przez cały okres głosowania. **Gdyby doszło do otwarcia 
urny komisji odnotowuje to zdarzenie i wyjaśnia przyczynę w punkcie 21 protokołu głosowania.**  

## 5.2.	- Urna zasadnicza + Urna pomocnicza  
(tylko w obwodach odrębnych – zamkniętych – typu zakład opieki zdrowotnej i domy pomocy społecznej).  
Sprawa urny pomocniczej wymaga osobnego omówienia.  

## 5.3.	– Skreślenie kandydata z listy.  
Jeżeli w okresie po wydrukowaniu kart do głosowania, a przed dniem wyborów, Państwowa Komisja Wyborcza skreśli 
z listy kandydatów nazwisko kandydata na Prezydenta Rzeczypospolitej Polskiej, nazwisko tego kandydata pozostawia 
się na wydrukowanych kartach do głosowania. Informację o skreśleniu kandydata i nowym brzmieniu karty do głosowania 
oraz o warunkach ważności głosu oddanego na takiej karcie podaje się do publicznej wiadomości w formie obwieszczenia
Państwowej Komisji Wyborczej. Obwieszczenie to komisja obwodowa wywiesza w lokalu wyborczym oraz informuje ustnie 
o tym wyborców.  
**Niedopuszczalne jest dokonywanie przez komisję jakichkolwiek skreśleń i adnotacji na kartach do głosowania.**  

## 5.4.	– Głosowanie korespondencyjne.  
Baaaaaaaardzo skomplikowana procedura ;)  

## 5.5.	 – Dopisanie wyborcy przez komisje do spisu.  
Uzupełnić zasady.  
Komisja nie jest uprawniona do dokonywania jakichkolwiek innych zmian w spisie wyborców.  

## 5.6.	  
– Głosowanie przez pełnomocnika.  

## 5.7.	 
– Głosowanie na podstawie zaświadczenia o prawie do głosowania.  

## 5.8.	 
– Nakładka w alfabecie Braille’a.  

## 5.9.	 
– Wynoszenie kart do głosowania poza lokal wyborczy.  
Członkowie mają obowiązek pilnowania aby wyborczy nie wynosili z lokalu kart do głosowania. Każdy przypadek powinien być udokumentowany odpowiednim zapisem w protokole.  

## 5.10. 	
- Wrzucanie do urny innych przedmiotów niż karty do głosowania.  

## 5.11. 	
- Zaświadczenie o wzięciu udziału w głosowaniu.  

## 5.12.  
- 60% otrzymanych kart.  
Z chwilą wydania 60% kart do głosowania Komisja ma obowiązek zawiadomienia gminy o tym fakcie.

## 5.13.  
- 80% otrzymanych kart.  
Z chwilą wydania 80% kart do głosowania gmina "uruchamia" rezerwę kart i dostarcza karty do lokalu.

## 5.14.  
- Przepełnienie urny wyborczej/ „uruchomienie” drugiej urny.  
Z chwilą przepełnienia urny musi zostać dostawiona druga urna. Obie urny stoją zaplombowane do chwili ukończenia głosowania.  

## 5.15.  
- Przerwy w głosowaniu (wypadki losowe, katastrofy, itp.)  

## 5.16.  
- Zakończenie głosowania. Godzina 18:00 / godz. 21:00.  
W obwodach odrębnych (zamkniętych) gdy wszyscy uprawnieni zagłosują można zakończyć głosowanie i zamknąć lokal, jednak nie wcześniej niż 0 18:00. Wyniki głosowania (wywieszenie protokołu) podaje sie jednak nie wcześniej niż o godz. 21:00  

# 6.Ustalenie wyników głosowania.  

## 6.1.	– rozliczenie kart do głosowania  
Otrzymane karty; niewykorzystane karty; ustalenie liczby wyborców uprawnionych do głosowania (w tym dopisanych przez komisję); liczba wyborców którym wydano karty do głosowania (= liczbie podpisów w spisie + adnotacje); **ustalenie czy 
pkt 3 + pkt 4 = pkt 2 jeżeli nie będzie się zgadać informacja o przyczynie w pkt 15 protokołu.**  
W razie braku miejsca w protokole na opisanie przyczyn rozbieżności należy dokonać tego na oddzielnej kartce papieru
stanowiącej załącznik do protokołu. W protokole należy zamieścić informację o sporządzeniu załącznika.  

## 6.2.	Głosowanie przez pełnomocnika.  
Ustalenie liczby wyborców głosujących przez pełnomocnika.  

## 6.3.	Zaświadczenie o prawie do głosowania.  
Ustalenie liczby wyborców głosujących na podstawie zaświadczenia o prawie do głosowania.  

## 6.4.	Głosowanie korespondencyjne.  
Ustalenie liczby głosujących korespondencyjnie (rozliczenie kopert zwrotnych: liczba, brak oświadczenia, 
brak podpisu na oświadczeniu, brak koperty w kopercie, niezaklejone koperty w kopercie, **liczba otrzymanych kopert 
w pkt 8 nie może być większa od liczby wysłanych pakietów pkt 7.**)  

# 7.Otwarcie urny do głosowania.  

## 7.1.	 
– oddzielenie przedmiotów innych niż karty do głosowania **(jeżeli są to informacja w pkt. 21 protokołu)**;  

## 7.2.	 
- patrz pkt 6.4 ;) ;  

## 7.3.	 
– wydzielenie kart całkowicie przedartych na dwie lub więcej części;  

## 7.4.	 
– liczbę kart (pozostałych po „przedmuchaniu urny” w pkt. 7.1. i 7.3.) **wpisujemy w pkt 9**  

## 7.5.	 
– w tym karty wyjęte z kopert do głosowania korespondencyjnego (patrz, pkt 6.4)  

## 7.6.	 
-  **pkt. 9 – pkt. 9a = pkt 4 jeżeli nie to wyjaśnienia w pkt 16 protokołu.**  
W razie braku miejsca w protokole na opisanie przyczyn rozbieżności należy dokonać tego na oddzielnej kartce papieru 
stanowiącej załącznik do protokołu. W protokole należy zamieścić informację o sporządzeniu załącznika.  

## 7.7.  
- **jeżeli pkt. 9a > pkt 8e wyjaśnienia w pkt 16 protokołu.**  
W razie braku miejsca w protokole na opisanie przyczyn rozbieżności należy dokonać tego na oddzielnej kartce papieru 
stanowiącej załącznik do protokołu. W protokole należy zamieścić informację o sporządzeniu załącznika.  

## 7.8.	 
wyłączenie kart nieważnych (czyli innych niż urzędowo ustalone, nieopatrzone pieczęcią komisji obwodowej, 
lub z błędną pieczęcią komisją – tam gdzie w jednym lokalu jest kilka komisji obwodowych);  
**jeżeli liczba kart nieważnych > 0 to wyjaśnienie w pkt 17.**  
W razie braku miejsca w protokole na opisanie przyczyn rozbieżności należy dokonać tego na oddzielnej kartce papieru 
stanowiącej załącznik do protokołu. W protokole należy zamieścić informację o sporządzeniu załącznika.  

## 7.9.	 
Pozostałe karty to karty ważne i wpisać w pkt. 11 protokołu.  

## 7.10.	 
Pkt. 10 + pkt.11 = pkt. 9  

## 7.11.	 
Głosy nieważne (znak x przy więcej niż jednym kandydacie lub brak znaku x lub znak x przy skreślonym kandydacie) pkt. 12.  

## 7.12.	 
Głosy ważne. Pkt. 13 protokołu  

## 7.13.	 
Głosy oddane na każdego z kandydatów osobno. Pkt 14. **(suma głosów musi = pkt 13.)**  

# 8.Uwagi do protokołu.  

## 8.1.–  mężowie zaufania;  
uwagi i wyjaśnienia w pkt. 19  

## 8.2. – członkowie komisji;  
uwagi i wyjaśnienia w pkt. 20  

Jeżeli treść uwag mężów zaufania albo członków komisji nie mieści się na formularzu, należy dołączyć je 
do protokołu na oddzielnych kartkach, zaznaczając to w odpowiednim punkcie protokołu.  
Komisja ma obowiązek ustosunkować się do wniesionych zarzutów, załączając do protokołu wyjaśnienia.  


# 9. System informatyczny.

Sporządzenie protokołu w systemie informatycznym odbywa się w następujący sposób:  

## 9.1.	 
przewodniczący lub zastępca przewodniczącego komisji przekazuje osobie odpowiedzialnej za obsługę 
informatyczną sporządzony przez komisję projekt protokołu głosowania; osoba ta wprowadza wszystkie dane 
z projektu protokołu do systemu informatycznego. W trakcie wprowadzania danych system może sygnalizować 
na ekranie monitora błędy (w kolorze czerwonym) i ostrzeżenia (w kolorze niebieskim). **Mimo tej sygnalizacji 
przygotowane dane liczbowe należy wprowadzić do końca;**  

## 9.2.	 
w przypadku gdy po wprowadzeniu wszystkich danych liczbowych system sygnalizuje błędy lub ostrzeżenia, 
należy **wydrukować zestawienie błędów**. Obowiązkiem komisji jest ustalenie przyczyny błędu i jego usunięcie 
przez wprowadzenie w odpowiednich rubrykach prawidłowych danych liczbowych, bowiem bez usunięcia błędów 
protokół nie zostanie wydrukowany. W tym celu komisja powinna przeanalizować treść komunikatu o błędzie, 
sprawdzić odpowiednie dane liczbowe na arkuszach pomocniczych, sprawdzić prawidłowość działań arytmetycznych, 
a jeśli to jest konieczne — powtórzyć czynności związane z ustaleniem wyników głosowania. **Wydrukowane zestawienie 
błędów podpisują wszystkie osoby wchodzące w skład komisji obwodowej uczestniczące w ustalaniu wyników głosowania 
oraz opatruje się je pieczęcią komisji.** Dokument ten nie jest przekazywany do okręgowej komisji wyborczej, 
lecz pozostaje w dokumentacji komisji obwodowej;  

## 9.3.	 
w przypadku gdy system informatyczny nie sygnalizuje błędów (zostały usunięte lub ich nie było), a jedynie 
sygnalizuje ostrzeżenia, obowiązkiem komisji jest przeanalizowanie treści ostrzeżeń i — w razie stwierdzenia 
ich zasadności — dokonanie korekty danych liczbowych. **Jeżeli natomiast komisja, po analizie ostrzeżeń, dojdzie 
do wniosku, że dane liczbowe są prawidłowe, powinna wpisać zajęte stanowisko na wydruku raportu ostrzeżeń.** 
Raport ostrzeżeń podpisują wszystkie osoby wchodzące w skład komisji obwodowej uczestniczące w ustalaniu wyników 
głosowania oraz opatruje się go pieczęcią komisji. **Obwodowa komisja wyborcza przekazuje wraz z protokołem 
do okręgowej komisji wyborczej podpisany wydruk raportu ostrzeżeń, jeśli aprobowała protokół bez wprowadzania 
zmian w zakresie sygnalizowanym raportem ostrzeżeń;**  

## 9.4.	 
**jeśli system informatyczny nie sygnalizował błędów lub zostały one usunięte, drukowany jest protokół głosowania.**

Z Wytycznych dla Okręgowych KW wynika, że na protokole drukowany jest barkod, który dokumentuje JEDYNIE zwartość protokołu. Sprawdane jest jedynie czy na każdej stronie protokołu jest ten sam barkod. Każda zmiana na protokole generuje nowy barkod i wymaga wydrukowania CAŁEGO protokołu na nowo. Nie można "podmieniać" tylko jednej kartki.  

Awaria drukarki lub inne przeszkody w wydrukowaniu protokołu nie zwalniają komisji posiadającej obsługę informatyczną 
z obowiązku wprowadzenia do systemu informatycznego danych z protokołu głosowania;  

## 9.5.	 
komisja sprawdza zgodność danych z wydrukowanego protokołu z ustalonymi wynikami głosowania; sprawdzenia 
dokonuje się poprzez odczytanie na głos danych z wydrukowanego protokołu i porównanie ich z danymi z projektu 
protokołu przekazanego osobie odpowiedzialnej za obsługę informatyczną komisji;  

## 9.6.	 
jeżeli pozwalają na to możliwości techniczne, to **osoba odpowiedzialna za obsługę informatyczną komisji 
dokonuje transmisji danych z protokołu, a przewodniczący komisji lub jego zastępca uwierzytelnia kodem jednorazowym 
zgodność danych wprowadzonych do systemu informatycznego z danymi zawartymi w protokole przyjętym przez komisję;**  

## 9.7.	 
osoba odpowiedzialna za obsługę informatyczną komisji dokonuje zapisu danych z protokołu na nośniku elektronicznym;  

## 9.8.	 
w każdym etapie prac w systemie informatycznym, oprócz osoby odpowiedzialnej za obsługę informatyczną komisji, 
powinien brać udział przewodniczący komisji lub jego zastępca; przy tych czynnościach mogą być też obecni pozostali 
członkowie komisji, mężowie zaufania i obserwatorzy międzynarodowi.  

# 10. Podpisywanie protokołu głosowania.  

## 10.1.	 
Protokół głosowania, w dwóch egzemplarzach, podpisują wszyscy członkowie komisji obecni przy jego sporządzeniu, 
także ci, którzy wnieśli do niego uwagi. Protokół opatruje się pieczęcią komisji. Powyższe obowiązki dotyczą zarówno 
komisji, w których protokół został sporządzony w systemie informatycznym, jak i komisji, w których protokół został 
sporządzony ręcznie.   

## 10.2.	 
W przypadku komisji, w których protokół został sporządzony ręcznie, wszyscy członkowie komisji obecni przy 
jego sporządzeniu parafują wszystkie strony protokołu (poza stroną, na której składane są podpisy członków komisji).  

# 11.Podawanie protokołu głosowania do publicznej wiadomości.  

## 11.1.	 
Komisja sporządza kopię protokołu głosowania, którą po zabezpieczeniu przed wpływem warunków atmosferycznych 
(deszcz, itp.) wywiesza w miejscu łatwo dostępnym dla zainteresowanych i widocznym po zamknięciu lokalu. 
Kopia protokołu powinna być wywieszona w taki sposób, żeby możliwe było jej odczytanie także z wózka inwalidzkiego. 
Wywieszenie kopii protokołu głosowania winno nastąpić niezwłocznie po sporządzeniu protokołu. **Poza przypadkami typu katastrofa budowlana, itp., komisja nie może opuścić lokalu wyborczego przed wywieszeniem kopii protokołu głosowania.**   

## 11.2.	 
Jako kopię protokołu można wykorzystać **wydruki dodatkowego egzemplarza projektu protokołu (w komisjach 
korzystających ze wspomagania informatycznego),** kserokopię protokołu lub kopię sporządzoną odręcznie na formularzu 
protokołu. Kopię poświadczają za zgodność z oryginałem członkowie komisji obecni przy jej sporządzeniu, podpisując ją, 
parafując każdą stronę i opatrując ją pieczęcią obwodowej komisji wyborczej.  

## 11.3.	 
W przypadku sprostowań dokonywanych w protokole komisja obowiązana jest niezwłocznie podać, w powyższy sposób, 
treść sprostowanego protokołu do publicznej wiadomości. W takiej sytuacji na pierwotnie sporządzonym protokole, 
na pierwszej stronie, należy uczynić adnotację „WADLIWY. PODLEGAŁ SPROSTOWANIU”. Adnotację tę opatrują podpisami 
wszyscy członkowie komisji obecni przy tej czynności. **Adnotację opatruje się pieczęcią. Podaniu do publicznej 
wiadomości podlegają oba protokoły głosowania (wadliwy i sprostowany).**  

## 11.4.	 
Zainteresowani mężowie zaufania mogą, w miarę możliwości technicznych, otrzymać kopię protokołu głosowania, 
o czym mowa w pkt 4. Powyższe dotyczy również zainteresowanych członków komisji.  


# 12.Przekazanie protokołu głosowania do okręgowej komisji wyborczej.  

## 12.1.	 
Jeden egzemplarz protokołu głosowania wraz z załączonymi do protokołu ewentualnymi wniesionymi zarzutami mężów 
zaufania i/lub członków komisji oraz zajętym wobec nich stanowiskiem komisji umieszcza się w kopercie, którą zakleja się, 
pieczętuje na złączeniach oraz opisuje.  

## 12.2.	 
Zabezpieczony, w sposób opisany wyżej, protokół komisja przekazuje pełnomocnikowi okręgowej komisji wyborczej 
w rejonowym punkcie odbioru. **Ponadto, jeżeli komisja obwodowa miała obsługę informatyczną, w osobnej kopercie przekazuje 
pełnomocnikowi nośnik elektroniczny oraz raport ostrzeżeń (jeżeli został sporządzony).**   
Każda z komisji, doręcza pełnomocnikowi również dodatkową kopię protokołu głosowania, w celu weryfikacji danych liczbowych. W miarę możliwości technicznych powinna być to sporządzona przez komisję kserokopia protokołu głosowania w obwodzie sporządzonego przez komisję. **W przypadku zarządzenia przez Państwową Komisję Wyborczą stosowania systemu informatycznego, kopia ta jest również wykorzystywana przez pełnomocnika do wprowadzenia danych liczbowych do systemu, gdy komisja nie miała zapewnionej obsługi informatycznej lub do sprawdzenia danych w systemie informatycznym, gdy komisja korzystała z obsługi informatycznej.**   
Kopię protokołu w komisjach, które nie miały obsługi informatycznej i nie miały możliwości zrobienia jego kserokopii, 
sporządza się z wykorzystaniem dodatkowych formularzy protokołu głosowania; w tytule formularza należy wykreślić 
wyraz „protokół” i wpisać wyrazy „kopia protokołu”.   
Kopię protokołu podpisują wszyscy członkowie komisji obecni przy jej sporządzeniu; opatruje się ją pieczęcią komisji. 
Obowiązki te dotyczą zarówno komisji, w których kopia protokołu jest kserokopią protokołu, została sporządzona ręcznie, 
lub w których została ona sporządzona w systemie informatycznym.  

## 12.3.	 
W rejonowym punkcie odbioru wskazane wyżej dokumenty może odbierać wyłącznie pełnomocnik okręgowej komisji wyborczej 
lub osoba przez niego upoważniona, a ich przekazanie potwierdza się na piśmie; protokół z punktu odbioru dostarcza się 
w stanie nienaruszonym okręgowej komisji wyborczej. W czasie przewożenia i przekazywania koperty z protokołem mogą być 
obecni mężowie zaufania i obserwatorzy międzynarodowi.  

## 12.4.	 
Jeżeli w wyborach nie był stosowany system informatyczny pełnomocnik okręgowej komisji wyborczej sprawdza, 
w sposób wskazany przez okręgową komisję wyborczą, poprawność danych arytmetycznych zawartych w przekazanej 
przez komisję kopii protokołu głosowania.  
**W przypadku zarządzenia przez Państwową Komisję Wyborczą stosowania systemu informatycznego pełnomocnik wprowadza 
do systemu wszystkie dane z kopii protokołu głosowania przekazanej przez komisję, która nie korzystała ze wspomagania 
informatycznego lub nie miała możliwości transmisji danych liczbowych.**  

Jeżeli po wprowadzeniu przez pełnomocnika danych system sygnalizuje błędy lub ostrzeżenia, należy wydrukować zestawienie błędów, które pełnomocnik przekazuje przewodniczącemu komisji obwodowej (wraz z nienaruszoną kopertą zawierającą protokół głosowania). Przewodniczący niezwłocznie zwołuje posiedzenie komisji w celu usunięcia błędów.  


Jeżeli system sygnalizuje jedynie ostrzeżenia, należy wydrukować raport ostrzeżeń, który pełnomocnik przekazuje 
przewodniczącemu komisji obwodowej (wraz z nienaruszoną kopertą zawierającą protokół głosowania). Do dalszego postępowania 
stosuje się odpowiednio pkt 9 podpunkty 1-4.  


**O sposobie sprostowania niezgodności arytmetycznych komisja obwodowa zawiadamia telefonicznie pełnomocnika okręgowej 
komisji wyborczej i po uzyskaniu potwierdzenia, że zostały one usunięte, poprawia protokół. Poprawienie protokołu 
przez komisję obwodową może polegać na sporządzeniu nowego protokołu głosowania w obwodzie lub naniesieniu 
na już sporządzony protokół poprawek i ich parafowaniu przez członków obwodowej komisji wyborczej.**   

Protokół zawierający błędy stanowi dokument z głosowania. Jak wskazano w pkt 72, na pierwszej stronie protokołu należy 
uczynić adnotację „WADLIWY. PODLEGAŁ SPROSTOWANIU”. Adnotację tę opatrują podpisami wszyscy członkowie komisji obecni 
przy tej czynności. Adnotację opatruje się pieczęcią.  
Poprawiony protokół komisja przekazuje w sposób określony wyżej, wraz z jego kopią, pełnomocnikowi okręgowej 
komisji wyborczej. Po otrzymaniu poprawionej kopii protokołu pełnomocnik sprawdza, czy błędy usunięto, i potwierdza 
poprawność ustalonych wyników.  


**Jeżeli system nie sygnalizował niezgodności arytmetycznych lub zostały one usunięte, pełnomocnik przesyła dane 
z protokołu głosowania do okręgowej komisji wyborczej, a przewodniczący komisji lub jego zastępca uwierzytelnia 
kodem jednorazowym zgodność danych wprowadzonych do systemu informatycznego z danymi zawartymi w protokole przyjętym 
przez komisję.** Następnie pełnomocnik dokonuje zapisu danych z protokołu na nośniku elektronicznym.   


Pełnomocnik drukuje kopię protokołu głosowania i raport ostrzeżeń (jeżeli ostrzeżenia występują), które dopina do koperty 
z oryginałem protokołu i wraz z nimi oraz nośnikiem, na którym zapisano dane z protokołu, przekazuje okręgowej 
komisji wyborczej. Kopia protokołu wydrukowana z systemu informatycznego powinna dodatkowo zostać opatrzona, 
po sprawdzeniu zgodności danych z kopią protokołu przekazanego przez obwodową komisję wyborczą, odręczną adnotacją 
„sprawdzono i przesłano” oraz podpisem przewodniczącego (zastępcy przewodniczącego) komisji obwodowej.  
Przy tych czynnościach mogą być obecni wszyscy członkowie komisji, mężowie zaufania i obserwatorzy międzynarodowi.  

## 12.5.	 
**Jeżeli w komisji posiadającej obsługę informatyczną nie było możliwości dokonania transmisji danych z protokołu, 
pełnomocnik okręgowej komisji wyborczej, w zastępstwie komisji obwodowej, dokonuje transmisji tych danych do okręgowej 
komisji wyborczej, a przewodniczący komisji lub jego zastępca uwierzytelnia kodem jednorazowym zgodność danych przesłanych 
z danymi zawartymi w protokole przyjętym przez komisję.** W tym momencie pełnomocnik powinien wydrukować z systemu kopię
protokołu głosowania przesłanego do okręgowej komisji wyborczej, którą, po sprawdzeniu zgodności danych z kopią protokołu 
głosowania przekazaną przez obwodową komisję wyborczą, opatruje się odręczną adnotacją „sprawdzono i przesłano” oraz 
podpisem przewodniczącego (zastępcy przewodniczącego) komisji obwodowej i dopina do koperty z oryginałem protokołu.  
Przy tych czynnościach mogą być obecni wszyscy członkowie komisji, mężowie zaufania i obserwatorzy międzynarodowi.   
